## Repetitionsuppgifter inför provet vecka 6
Nedan finner ni ett gäng blandade uppgifter. Vissa av uppgifterna känner ni kanske igen sedan tidigare, men den här gången kommer era lösningar förhoppningsvis se lite annorlunda ut. Tanken med dessa uppgifter är inte bara att ni ska öva på att lösa uppgifterna och få korrekt svar, utan även att ni ska lösa uppgifterna med rimliga metoder, korrekt namngivning, kommentarer, etc. Se det som övning inför både provet och kommande projekt.

För varje uppgift vill jag att ni försöker använda er av metoder där ni känner att det är rimligt, och tänk på att ni kan ha metodanrop _i metoder_, så försök i princip bryta ned programmet i så många metoder som det går. Senast vecka 5 kommer jag släppa ett "facit" med olika lösningsförslag. Försök även att se till att man inte kan skriva in någon felaktig input (exmepelvis på uppgift 5 ska man inte kunna skriva in något tal som är större än 1000 eller mindre än 1).

Uppgifter:

1. Skriv ett program som läser in två heltal från konsolen och skriver ut det största.
2. Skriv ett program som läser in ett heltal från konsolen och beräknar talets siffersumma. <br> 
  _Talet 1066 har siffersumman 1+0+6+6=13._
3. Skriv ett program som 
4. Skriv ett program som läser in en följd av tal och multiplicerar ihop dem. <br>
  Inläsningen ska avbrytas då produktens belopp överstigit 100 000 eller då 10 st tal skrivits in. <br>
  Skriv sedan ut produkten och antalet inlästa tal.
5. Skriv ett program som beräknar summan av alla tal under 1000 som är jämnt delbara med ett tal som läses in från konsolen. <br> _Exempelvis:  input = 7 -> output = 7, 14, 21, 28 ... 994_
6. Skriv ett program som gör en kvadrat av dollartecken. <br>
  Användaren ska mata in hur många dollartecken som sidan ska ha och sedan ska en kvadrat ritas ut. Exempel:
  ```
  Storlek ? 4
  $$$$
  $  $
  $  $
  $$$$
  ```
7. Skriv ett program som läser in ett antal timmar, minuter och sekunder och sedan skriver ut hur många sekunder det motsvarar. Exempel:
  ```
  Timmar ? 2
  Minuter ? 15
  Sekunder ? 40
  Totalt sekunder: 8140
  ```
8. Skriv ett program som skriver ut gångertabellen från 1-10. Alltså:
  ```
  1  2  3  4   ...
  2  4  6  8   ...
  3  6  9  12  ...
  4  8  12 16  ...
  .  .  .  . 
  .  .  .  . 
  .  .  .  .
  ```
9. Skriv ett program som skriver ut en pyramid efter att användaren matat in "storleken" pyramidens bas ska vara. Exempel:
``` 
Bas ? 4
   x
  x x
 x x x
x x x x
```

10. Skriv ett program som letar igenom en lista med heltal (valfri storlek), och skriver ut alla dubbletter som förekommer.

11. Samma som uppgift 10, men med namn istället för heltal.

12. Skriv ett program som sorterar en lista med heltal i storleksordning (minst -> störst). Förslagsvis kan ni testa ert program antingen genom att slumpa en lista, eller genom att ta in x antal heltal via konsolen.