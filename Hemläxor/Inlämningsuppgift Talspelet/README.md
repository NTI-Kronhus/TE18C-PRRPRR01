# Inlämningsprojekt "Talspelet"

Uppgiften går ut på att ni ska skapa ett egenskrivet textbaserat spel i java som går ut på att användaren ska kunna gissa ett tal. Spelet ska vara baserat på input från användaren och skriva ut ledtrådar och instruktioner så att användaren ska kunna lyckas gissa talet. Förslagsvis att användaren får gissa på ett tal, och sedan får veta om talet är högre eller lägre. 

Innan ni får börja koda över huvud taget måste ni göra en **planering**. Planeringen ska godkännas av mig, och sedan får ni sätta igång med själva programmeringen.

Uppgiften ska göras **enskilt** och man får vara beredd att i detalj förklara muntligt hur koden fungerar. Kod utan kommentarer och godkänd planering kommer **inte** att godkännas. Man får självklart diskutera uppgiften med varandra och fråga om hjälp om man fastnar men det är **INTE** tillåtet att kopiera varandras kod. Plagiat ger automatiskt underkänt i uppgiften, och all kod utan kommentarer räknas automatiskt som plagiat.

###### Följande basfunktionalitet måste varje spel innehålla för att du ska få godkänt:

* En godkänd planering enligt [dessa instruktioner](https://github.com/NTI-Kronhus/TE18C-PRRPRR01/tree/master/Heml%C3%A4xor/Inl%C3%A4mningsuppgift%20Talspelet/Planering).
* Ett program som fungerar, med följande funktionalitet:
    * Att spelaren får gissa på ett tal tills hen hittar det rätta talet, med ledtrådar efter varje gissning.
    * Tydliga instruktioner till användaren om hur spelet går till.
* Att du följer denna [checklista för inlämningar](https://github.com/NTI-Kronhus/TE18C-PRRPRR01/tree/master/Heml%C3%A4xor/Checklista%20Heml%C3%A4xor).

###### För att nå högre betyg ska även allt eller vissa delar av följande uppfyllas:

* Att du i din kod använder dig av metoder. (Obligatoriskt för att nå högre betyg än E)

* Extra funktionalitet: 
    * Att talet som ska gissas är slumpgenererat i start av varje runda. 
    * Att spelet har en meny som låter spelaren välja svårighetsnivå (förslagsvis hur stort intervall talet kan finnas inom).
    * Att spelet kan köras flera gånger utan att spelaren behöver starta om hela applikationen.
    * Att du anger hur många gissningar det tog att komma fram till rätt tal.
    * Att man kan vara flera spelare.
    * Valfri annan extra funktionalitet (dubbekolla med mig först).

* Att spelet har en meny som låter spelaren välja svårighetsgrad som ändrar exempelvis:
    * Hur stort intervall talet som ska gissas kan finnas inom.
    * Antal gissningar spelaren har på sig.
    * Hur exakta ledtrådar spelaren får.

* Att spelet ska kunna köras utan att krascha, hur ni implementerar det är upp till er.


Efter att koden är klar och testad kommer alla få möjlighet att utvärdera varandras kod.

Inlämningsdeadline: TBA