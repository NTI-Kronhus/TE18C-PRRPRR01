# Utvärdering Hänga Gubbe

När du är färdig med din kod ska du skriva en utvärdering. Försök skriva så detaljerat som möjligt, men håll dig så klart till relevant information. Det är viktigt att ni får med *förslag på förbättringar*, både i funktionalitet och kod. 

Du kan skriva utvärderingen i punktform, med punkterna nedan som "frågor" att svara på, eller i löpande text. Se bara till att utvärderingen har en tydlig struktur, som är enkel att följa.

#### Utvärdering av planering

* Var din planering tillräckligt väl utförd så att din kodning gick smidigt? Om nej, vad saknades eller kunde gjorts bättre?
* Följer programmet samma händelseförlopp som du skrev i planeringen? Om nej, vad har ändrats och varför?
* Skrev du din kod med samma variabler, kontrollstrukturer, etc. som du planerat? Om nej, vad gjorde du annorlunda och varför?

#### Utvärdering av färdigt program

* Vad för extra funktionalitet har du implementerat?
* Fungerar all funktionalitet som du vill att den ska göra? Om nej, har programmet några buggar, kan det krascha?
* Vilka förbättringar skulle du kunna implementera i programmet? Vad hindrade dig från att implementera dessa förbättringar?
* Finns det någon funktionalitet du ville lägga till men inte visste hur du skulle implementera?

#### Utvärdering av koden

* Är du nöjd med dina val av kontrollstrukturer, variabler, metoder, etc.?
* Vilka förbättringar i koden skulle du kunna göra för att göra den mer effektiv, lättläslig, etc.? Vad för effekt skulle förändringarna ha?
* Om du implementerat någon form av felhantering, hur har du gjort det? Varför valde du att göra på det sättet?
* Använder du dig av någon slags kod vi inte gått igenom? Om ja, hur fungerar den och hur och var hittade du den?

#### Utvärdering av arbetsgång / Självskattning

* Hur mycket tid lade du på uppgiften? Var det tillräckligt för att du blev nöjd med resultatet?
* Nu i efterhand, hade du önskat att du gjort något annorlunda? (Planerat mer, lagt ned mer tid, varit bättre förberedd, etc.)
* Hade du förkunskaperna som krävdes för uppgiften? Om nej, vad saknade du, och varför?
* Stötte du på några problem du fastnade på? Hur löste du dem?
* Vad var svårt? Vad var lätt?
* Vilket betyg satsar du på / tror du att du kommer få på den här inlämningen?