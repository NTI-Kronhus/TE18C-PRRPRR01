# Lektionsuppgift torsdag vecka 49


Uppgiften idag är att skriva ett program som läser in 10 namn från konsolen, och sedan skriver ut de namn som förekommer mer än en gång. Ni _måste_ använda er av arrays!

**Exempel:**

Input | Output
---------|-----------
are niklas stefan joakim are jeffrey ester rasmus rasmus niklas | are rasmus niklas

_Plus i kanten om du gör programmet med hjälp av rimliga metoder!_

Om du är klar med uppgiften innan lektionen är slut ska du försöka få ditt program att läsa in namnen från en '.txt'-fil. Här får du klura lite själv på hur du ska göra, om du vill kan du läsa på här: [Att läsa in från en textfil](https://www.geeksforgeeks.org/different-ways-reading-text-file-java/)

##### Bonusuppgift:

Om du vill ha något mer skojigt att göra hemma kan du göra den här bonusuppgiften. Skicka den till mig på discord om du vill att jag kollar igenom och ger dig feedback, eller kom och visa på kodstugan.

Uppgiften:
Skapa ett spel där användaren ska få gissa på vilka länder som är en del av norden. (Sverige, Finland, Norge, Island, Danmark) Ge någon slags feedback på om användaren gissat rätt, och vilka länder som var rätt/fel.

Om du vill utöka ännu mer när du är klar med detta kan du t.ex. göra så att man ska gissa på alla länder i Europa. (Har du gjort första delen av uppgiften ordentligt borde du bara behöva ändra på listan med länder.)